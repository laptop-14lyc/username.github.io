<!DOCTYPE html>
<html lang="zh-CN">
	<head>
		<meta charset="UTF-8">
		<meta http-equiv="X-UA-Compatible" content="IE=edge">
		<meta name="viewport" content="width=device-width, initial-scale=1.0">
		<title>lyc的语文背诵工具专业版</title>
		<style type="text/css">* { line-height: 1.5; }</style>
	</head>
	<body>
		<style>#select { width: 200px; height: 250px; }</style>
		</head>
		<body>
			<h3>正在播放的是</h3>
			<h2>
				<span id="text">
					<li>
						<a href="#intro">子路、曾皙、冉有、公西华侍坐(点此查看原文）</a>
					</li>
				</span>
			</h2>
			<p>________________________________</p>
			<p onclick="scrollToBottom()" style="color:red">前半部分为原文，后半部分为音频{快速导航至“顺序循环播放”请点此}</p>
			<h6>点击朝代刷新并回到顶部</h6>
			<p>________________________________</p>
			<p>目录</p>
			<head>
				<style>a { text-decoration: none; color: black; }</style>
			</head>
			<body>
				<div id="menu">
					<ul>
						<li>
							<a href="#intro">子路、曾皙、冉有、公西华侍坐</a>
						</li>
						<li>
							<a href="#senior">齐桓晋文之事</a>
						</li>
						<li>
							<a href="#stressful">庖丁解牛(庄周)</a>
						</li>
						<li>
							<a href="#challenging">烛之武退秦师(左丘明)</a>
						</li>
						<li>
							<a href="#a">鸿门宴(司马迁)</a>
						</li>
						<li>
							<a href="#b">窦娥冤(关汉卿)</a>
						</li>
						<li>
							<a href="#c">谏逐客书(李斯)</a>
						</li>
						<li>
							<a href="#d">与妻书(林觉民)</a>
						</li>
						<li>
							<a href="#e">促织(蒲松龄)</a>
						</li>
						<li>
							<a href="#f">谏太宗十思疏(魏征)</a>
						</li>
						<li>
							<a href="#g">答司马谏议书(王安石)</a>
						</li>
						<li>
							<a href="#h">阿房宫赋(杜牧)</a>
						</li>
						<li>
							<a href="#get">六国论(苏洵)</a>
						</li>
						<li>
							<a href="#ahead">滕王阁序(王勃)</a>
						</li>
						<li>
							<a href="#suffer">枯树赋(庾信)</a>
						</li>
						<li>
							<a href="#from">春江花月夜(张若虚)</a>
						</li>
						<li>
							<a href="#reduce">琵琶行(白居易)</a>
						</li>
						<li>
							<a href="#to">李凭箜篌引(李贺)</a>
						</li>
					</ul>
				</div>
				<div id="content">
					<p>________________________________</p>
					<script>function scrollToBottom() {
							window.scrollTo(0, document.body.scrollHeight);
						}</script>
					<div id="zhengwen736e296de7fd">
						<h1 style="font-size:20px; line-height:22px; height:22px; margin-bottom:10px; text-align:center; font-weight:bold;">子路、曾皙、冉有、公西华侍坐</h1>
						<p class="source">
							<a href="/shiwens/default.aspx?astr=%e8%ae%ba%e8%af%ad">
								<div style="text-align: center;">论语</a>
							<a href="">〔先秦〕</a>
						</p>
						</div>
						<div class="contson" id="contson736e296de7fd">
							<p id="intro">
							</p>
							<p>　　子路、曾皙、冉有、公西华侍坐。</p>
							<p>　　子曰：“以吾一日长乎尔，毋吾以也。居则曰：‘不吾知也。’如或知尔，则何以哉？”</p>
							<p>　　子路率尔而对曰：“千乘之国，摄乎大国之间，加之以师旅，因之以饥馑；由也为之，比及三年，可使有勇，且知方也。”</p>
							<p>　　夫子哂之。</p>
							<p>　　“求！尔何如？”</p>
							<p>　　对曰：“方六七十，如五六十，求也为之，比及三年，可使足民。如其礼乐，以俟君子。”</p>
							<p>　　“赤！尔何如？”</p>
							<p>　　对曰：“非曰能之，愿学焉。宗庙之事，如会同，端章甫，愿为小相焉。”</p>
							<p>　　“点！尔何如？”</p>
							<p>　　鼓瑟希，铿尔，舍瑟而作，对曰：“异乎三子者之撰。”</p>
							<p>　　子曰：“何伤乎？亦各言其志也。”</p>
							<p>　　曰：“莫春者，春服既成，冠者五六人，童子六七人，浴乎沂，风乎舞雩，咏而归。”(莫 通：暮)</p>
							<p>　　夫子喟然叹曰：“吾与点也！”</p>
							<p>　　三子者出，曾皙后。曾皙曰：“夫三子者之言何如？”</p>
							<p>　　子曰：“亦各言其志也已矣。”</p>
							<p>　　曰：“夫子何哂由也？”</p>
							<p>　　曰：“为国以礼，其言不让，是故哂之。”</p>
							<p>　　“唯求则非邦也与？”</p>
							<p>　　“安见方六七十如五六十而非邦也者？”</p>
							<p>　　“唯赤则非邦也与？”</p>
							<p>　　“宗庙会同，非诸侯而何？赤也为之小，孰能为之大？”</p>
						</div>
					</div>
					<audio src="https://ziyuan.guwendao.net/song/make/736e296de7fd.mp3" controls loop autoplay>
					</audio>
					<div id="zhengwen4a849bab9912">
						<h1 style="font-size:20px; line-height:22px; height:22px; margin-bottom:10px; text-align:center; font-weight:bold;">齐桓晋文之事</h1>
						<p class="source">
							<a href="/shiwens/default.aspx?astr=%e5%ad%9f%e5%ad%90%e5%8f%8a%e5%bc%9f%e5%ad%90">
								<div style="text-align: center;">孟子及弟子</a>
							<a href="">〔先秦〕</a>
						</p>
						</div>
						<div class="contson" id="contson4a849bab9912">
							<p id="senior">
							</p>
							<p>　　齐宣王问曰：“齐桓、晋文之事可得闻乎？”</p>
							<p>　　孟子对曰：“仲尼之徒无道桓文之事者，是以后世无传焉，臣未之闻也。无以，则王乎？”</p>
							<p>　　曰：“德何如则可以王矣？”</p>
							<p>　　曰：“保民而王，莫之能御也。”</p>
							<p>　　曰：“若寡人者，可以保民乎哉？”</p>
							<p>　　曰：“可。”</p>
							<p>　　曰：“何由知吾可也？”</p>
							<p>　　曰：“臣闻之胡龁曰：王坐于堂上，有牵牛而过堂下者，王见之，曰：‘牛何之？’对曰：‘将以衅钟。’王曰：‘舍之！吾不忍其觳觫，若无罪而就死地。’对曰：‘然则废衅钟与？’曰：‘何可废也，以羊易之。’不识有诸？”</p>
							<p>　　曰：“有之。”</p>
							<p>　　曰：“是心足以王矣。百姓皆以王为爱也，臣固知王之不忍也。”</p>
							<p>　　王曰：“然，诚有百姓者。齐国虽褊小，吾何爱一牛？即不忍其觳觫，若无罪而就死地，故以羊易之也。”</p>
							<p>　　曰：“王无异于百姓之以王为爱也。以小易大，彼恶知之？王若隐其无罪而就死地，则牛羊何择焉？”</p>
							<p>　　王笑曰：“是诚何心哉？我非爱其财而易之以羊也，宜乎百姓之谓我爱也。”</p>
							<p>　　曰：“无伤也，是乃仁术也，见牛未见羊也。君子之于禽兽也，见其生，不忍见其死；闻其声，不忍食其肉。是以君子远庖厨也。”</p>
							<p>　　王说，曰：“《诗》云：‘他人有心，予忖度之。’夫子之谓也。夫我乃行之，反而求之，不得吾心；夫子言之，于我心有戚戚焉。此心之所以合于王者，何也？”</p>
							<p>　　曰：“有复于王者曰：‘吾力足以举百钧，而不足以举一羽；明足以察秋毫之末，而不见舆薪。’则王许之乎？”</p>
							<p>　　曰：“否！”</p>
							<p>　　“今恩足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉；百姓之不见保，为不用恩焉。故王之不王，不为也，非不能也。”</p>
							<p>　　曰：“不为者与不能者之形，何以异？”</p>
							<p>　　曰：“挟太山以超北海，语人曰：‘我不能。’是诚不能也。为长者折枝，语人曰：‘我不能。’是不为也，非不能也。故王之不王，非挟太山以超北海之类也；王之不王，是折枝之类也。老吾老，以及人之老；幼吾幼，以及人之幼：天下可运于掌。《诗》云：‘刑于寡妻，至于兄弟，以御于家邦。’言举斯心加诸彼而已。故推恩足以保四海，不推恩无以保妻子。古之人所以大过人者，无他焉，善推其所为而已矣。今恩足以及禽兽，而功不至于百姓者，独何与？权，然后知轻重；度，然后知长短。物皆然，心为甚。王请度之！”</p>
							<p>　　“抑王兴甲兵，危士臣，构怨于诸侯，然后快于心与？”</p>
							<p>　　王曰：“否，吾何快于是？将以求吾所大欲也。”</p>
							<p>　　曰：“王之所大欲，可得闻与？”</p>
							<p>　　王笑而不言。</p>
							<p>　　曰：“为肥甘不足于口与？轻暖不足于体与？抑为采色不足视于目与？声音不足听于耳与？便嬖不足使令于前与？王之诸臣皆足以供之，而王岂为是哉？”</p>
							<p>　　曰：“否，吾不为是也。”</p>
							<p>　　曰：“然则王之所大欲可知已：欲辟土地，朝秦楚，莅中国而抚四夷也。以若所为，求若所欲，犹缘木而求鱼也。”</p>
							<p>　　王曰：“若是其甚与？”</p>
							<p>　　曰：“殆有甚焉。缘木求鱼，虽不得鱼，无后灾；以若所为，求若所欲，尽心力而为之，后必有灾。”</p>
							<p>　　曰：“可得闻与？”</p>
							<p>　　曰：“邹人与楚人战，则王以为孰胜？”</p>
							<p>　　曰：“楚人胜。”</p>
							<p>　　曰：“然则小固不可以敌大，寡固不可以敌众，弱固不可以敌强。海内之地，方千里者九，齐集有其一。以一服八，何以异于邹敌楚哉？蓋亦反其本矣？今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之市，行旅皆欲出于王之涂，天下之欲疾其君者皆欲赴诉于王。其若是，孰能御之？”</p>
							<p>　　王曰：“吾惛，不能进于是矣。愿夫子辅吾志，明以教我。我虽不敏，请尝试之。”</p>
							<p>　　曰：“无恒产而有恒心者，惟士为能。若民，则无恒产，因无恒心。苟无恒心，放辟邪侈，无不为已。及陷于罪，然后从而刑之，是罔民也。焉有仁人在位，罔民而可为也？是故明君制民之产，必使仰足以事父母，俯足以畜妻子，乐岁终身饱，凶年免于死亡；然后驱而之善，故民之从之也轻。今也制民之产，仰不足以事父母，俯不足以畜妻子，乐岁终身苦，凶年不免于死亡。此惟救死而恐不赡，奚暇治礼义哉？王欲行之，则蓋反其本矣；五亩之宅，树之以桑，五十者可以衣帛矣；鸡、豚、狗、彘之畜，无失其时，七十者可以食肉矣；百亩之田，勿夺其时，八口之家可以无饥矣；谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。”</p>
						</div>
					</div>
					<audio src="https://ziyuan.guwendao.net/song/make/4a849bab9912.mp3" controls loop>
					</audio>
					<div id="zhengwen8def13da8f71">
						<h1 style="font-size:20px; line-height:22px; height:22px; margin-bottom:10px; text-align:center; font-weight:bold;">庖丁解牛</h1>
						<p class="source">
							<a href="/shiwens/default.aspx?astr=%e5%ba%84%e5%ad%90">
								<div style="text-align: center;">庄子</a>
							<a href="">〔先秦〕</a>
						</p>
						</div>
						<div class="contson" id="contson8def13da8f71">
							<p id="stressful">
							</p>
							<p>　　庖丁为文惠君解牛，手之所触，肩之所倚，足之所履，膝之所踦，砉然向然，奏刀騞然，莫不中音。合于《桑林》之舞，乃中《经首》之会。</p>
							<p>　　文惠君曰：“嘻，善哉！技盖至此乎？”</p>
							<p>　　庖丁释刀对曰：“臣之所好者道也，进乎技矣。始臣之解牛之时，所见无非牛者。三年之后，未尝见全牛也。方今之时，臣以神遇而不以目视，官知止而神欲行。依乎天理，批大郤，导大窾，因其固然，技经肯綮之未尝，而况大軱乎！良庖岁更刀，割也；族庖月更刀，折也。今臣之刀十九年矣，所解数千牛矣，而刀刃若新发于硎。彼节者有间，而刀刃者无厚；以无厚入有间，恢恢乎其于游刃必有余地矣，是以十九年而刀刃若新发于硎。虽然，每至于族，吾见其难为，怵然为戒，视为止，行为迟。动刀甚微，謋然已解，如土委地。提刀而立，为之四顾，为之踌躇满志，善刀而藏之。”</p>
							<p>　　文惠君曰：“善哉！吾闻庖丁之言，得养生焉。”</p>
						</div>
					</div>
					<audio src="https://ziyuan.guwendao.net/song/make/8def13da8f71.mp3" controls loop>
					</audio>
					<div id="zhengwen5472fd05f090">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">烛之武退秦师</h1>
						<p class="source">
							<a href="/authorv_1585930d4e76.aspx">
								<div style="text-align: center;">左丘明</a>
							<a href="">〔先秦〕</a>
						</p>
						</div>
						<div class="contson" id="contson5472fd05f090">
							<p id="challenging">
							</p>
							<p>　　晋侯、秦伯围郑，以其无礼于晋，且贰于楚也。晋军函陵，秦军氾南。</p>
							<p>　　佚之狐言于郑伯曰：“国危矣，若使烛之武见秦君，师必退。”公从之。辞曰：“臣之壮也，犹不如人；今老矣，无能为也已。”公曰：“吾不能早用子，今急而求子，是寡人之过也。然郑亡，子亦有不利焉！”许之。</p>
							<p>　　夜缒而出，见秦伯，曰：“秦、晋围郑，郑既知亡矣。若亡郑而有益于君，敢以烦执事。越国以鄙远，君知其难也，焉用亡郑以陪邻？邻之厚，君之薄也。若舍郑以为东道主，行李之往来，共其乏困，君亦无所害。且君尝为晋君赐矣，许君焦、瑕，朝济而夕设版焉，君之所知也。夫晋，何厌之有？既东封郑，又欲肆其西封，若不阙秦，将焉取之？阙秦以利晋，唯君图之。”秦伯说，与郑人盟。使杞子、逢孙、杨孙戍之，乃还。</p>
							<p>　　子犯请击之。公曰：“不可。微夫人之力不及此。因人之力而敝之，不仁；失其所与，不知；以乱易整，不武。吾其还也。”亦去之。</p>
						</div>
					</div>
					<audio src="https://ziyuan.guwendao.net/song/make/8def13da8f71.mp3" controls loop>
					</audio>
					<div id="zhengwen7cec0d1b3a86">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">鸿门宴</h1>
						<p class="source">
							<a href="/authorv_f01178aaa8c0.aspx">
								<div style="text-align: center;">司马迁</a>
							<a href="">〔两汉〕</a>
						</p>
						</div>
						<div class="contson" id="contson7cec0d1b3a86">
							<p id="a">
							</p>
							<p>　　行略定秦地。函谷关有兵守关，不得入。又闻沛公已破咸阳，项羽大怒，使当阳君等击关。项羽遂入，至于戏西。沛公军霸上，未得与项羽相见。沛公左司马曹无伤，使人言于项羽曰：“沛公欲王关中，使子婴为相，珍宝尽有之。”项羽大怒曰：“旦日飨士卒，为击破沛公军！”当是时，项羽兵四十万，在新丰鸿门；沛公兵十万，在霸上。范增说项羽曰：“沛公居山东时，贪于财货，好美姬。今入关，财物无所取，妇女无所幸，此其志不在小。吾令人望其气，皆为龙虎，成五采，此天子气也。急击勿失！”</p>
							<p>　　楚左尹项伯者，项羽季父也，素善留侯张良。张良是时从沛公，项伯乃夜驰之沛公军，私见张良，具告以事，欲呼张良与俱去，曰：“毋从俱死也。”张良曰：“臣为韩王送沛公，沛公今事有急，亡去不义，不可不语。”良乃入，具告沛公。沛公大惊，曰：“为之奈何？”张良曰：“谁为大王为此计者？”曰：“鲰生说我曰：‘距关，毋内诸侯，秦地可尽王也。’故听之。”良曰：“料大王士卒足以当项王乎？”沛公默然，曰：“固不如也。且为之奈何？”张良曰：“请往谓项伯，言沛公不敢背项王也。”沛公曰：“君安与项伯有故？”张良曰：“秦时与臣游，项伯杀人，臣活之。今事有急，故幸来告良。”沛公曰：“孰与君少长？”良曰：“长于臣。”沛公曰：“君为我呼入，吾得兄事之。”张良出，要项伯。项伯即入见沛公。沛公奉卮酒为寿，约为婚姻，曰：“吾入关，秋毫不敢有所近，籍吏民，封府库，而待将军。所以遣将守关者，备他盗之出入与非常也。日夜望将军至，岂敢反乎！愿伯具言臣之不敢倍德也。”项伯许诺，谓沛公曰：“旦日不可不蚤自来谢项王。”沛公曰：“诺。”于是项伯复夜去，至军中，具以沛公言报项王，因言曰：“沛公不先破关中，公岂敢入乎？今人有大功而击之，不义也。不如因善遇之。”项王许诺。</p>
							<p>　　沛公旦日从百余骑来见项王，至鸿门，谢曰：“臣与将军戮力而攻秦，将军战河北，臣战河南，然不自意能先入关破秦，得复见将军于此。今者有小人之言，令将军与臣有郤。”项王曰：“此沛公左司马曹无伤言之。不然，籍何以至此？”项王即日因留沛公与饮。项王、项伯东向坐，亚父南向坐，——亚父者，范增也；沛公北向坐；张良西向侍。范增数目项王，举所佩玉玦以示之者三，项王默然不应。范增起，出，召项庄，谓曰：“君王为人不忍。若入前为寿，寿毕，请以剑舞，因击沛公于坐，杀之。不者，若属皆且为所虏。”庄则入为寿。寿毕，曰：“君王与沛公饮，军中无以为乐，请以剑舞。”项王曰：“诺。”项庄拔剑起舞，项伯亦拔剑起舞，常以身翼蔽沛公，庄不得击。</p>
							<p>　　于是张良至军门见樊哙。樊哙曰：“今日之事何如？”良曰：“甚急！今者项庄拔剑舞，其意常在沛公也。”哙曰：“此迫矣！臣请入，与之同命。”哙即带剑拥盾入军门。交戟之卫士欲止不内，樊哙侧其盾以撞，卫士仆地，哙遂入，披帷西向立，瞋目视项王，头发上指，目眦尽裂。项王按剑而跽曰：“客何为者？”张良曰：“沛公之参乘樊哙者也。”项王曰：“壮士！赐之卮酒。”则与斗卮酒。哙拜谢，起，立而饮之。项王曰：“赐之彘肩。”则与一生彘肩。樊哙覆其盾于地，加彘肩上，拔剑切而啖之。项王曰：“壮士！能复饮乎？”樊哙曰：“臣死且不避，卮酒安足辞！夫秦王有虎狼之心，杀人如不能举，刑人如恐不胜，天下皆叛之。怀王与诸将约曰：‘先破秦入咸阳者王之。’今沛公先破秦入咸阳，毫毛不敢有所近，封闭宫室，还军霸上，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人，此亡秦之续耳。窃为大王不取也！”项王未有以应，曰：“坐。”樊哙从良坐。坐须臾，沛公起如厕，因招樊哙出。</p>
							<p>　　沛公已出，项王使都尉陈平召沛公。沛公曰：“今者出，未辞也，为之奈何？”樊哙曰：“大行不顾细谨，大礼不辞小让。如今人方为刀俎，我为鱼肉，何辞为？”于是遂去。乃令张良留谢。良问曰：“大王来何操？”曰：“我持白璧一双，欲献项王，玉斗一双，欲与亚父。会其怒，不敢献。公为我献之。”张良曰：“谨诺。”当是时，项王军在鸿门下，沛公军在霸上，相去四十里。沛公则置车骑，脱身独骑，与樊哙、夏侯婴、靳强、纪信等四人持剑盾步走，从郦山下，道芷阳间行。沛公谓张良曰：“从此道至吾军，不过二十里耳。度我至军中，公乃入。”</p>
							<p>　　沛公已去，间至军中。张良入谢，曰：“沛公不胜杯杓，不能辞。谨使臣良奉白璧一双，再拜献大王足下，玉斗一双，再拜奉大将军足下。”项王曰：“沛公安在？”良曰：“闻大王有意督过之，脱身独去，已至军矣。”项王则受璧，置之坐上。亚父受玉斗，置之地，拔剑撞而破之，曰：“唉！竖子不足与谋。夺项王天下者必沛公也。吾属今为之虏矣！”</p>
							<p>　　沛公至军，立诛杀曹无伤。</p>
						</div>
					</div>
					<audio src="https://ziyuan.guwendao.net/song/qionghua/7cec0d1b3a86.mp3" controls loop>
					</audio>
					<div id="zhengwen29fe1b347a74">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">窦娥冤(无音频)</h1>
						<p class="source">
							<a href="/authorv_5c479a1b49fb.aspx">
								<div style="text-align: center;">关汉卿</a>
							<a href="">〔元代〕</a>
						</p>
						</div>
						<div class="contson" id="contson29fe1b347a74">
							<p id="b">
							</p>
							<p>（外扮监斩官上，云）下官监斩官是也。今日处决犯人，着做公的把住巷口，休放往来人闲走。（净扮公人鼓三通、锣三下科。刽子磨旗、提刀，押正旦带枷上）（刽子云）行动些，行动些，监斩官去法场上多时了！（正旦唱）</p>
							<p>【正宫】【端正好】没来由犯王法，不堤防遭刑宪，叫声屈动地惊天！顷刻间游魂先赴森罗殿，怎不将天地也生埋怨？</p>
							<p>【滚绣球】有日月朝暮悬，有鬼神掌著生死权，天地也，只合把清浊分辨，可怎生糊突了盗跖、颜渊？为善的受贫穷更命短，造恶的享富贵又寿延。天地也，做得个怕硬欺软，却原来也这般顺水推船。地也，你不分好歹何为地？天也，你错勘贤愚枉做天！哎，只落得两泪涟涟。</p>
							<p>（刽子云）快行动些，误了时辰也。（正旦唱）</p>
							<p>【倘秀才】则被这枷扭的我左侧右偏，人拥的我前合后偃，我窦娥向哥哥行有句言。（刽子云）你有甚么话说？（正旦唱）前街里去心怀恨，后街里去死无冤，休推辞路远。</p>
							<p>（刽子云）你如今到法场上面，有甚么亲眷要见的，可教他过来，见你一面也好。（正旦唱）</p>
							<p>【叨叨令】可怜我孤身只影无亲眷，则落的吞声忍气空嗟怨。（刽子云）难道你爷娘家也没的？（正旦云）止有个爹爹，十三年前上朝取应去了，至今杳无音信。（唱）早已是十年多不睹爹爹面。（刽子云）你适才要我往后街里去，是甚么主意？（正旦唱）怕则怕前街里被我婆婆见。（刽子云）你的性命也顾不得，怕他见怎的？（正旦云）俺婆婆若见我披枷带锁赴法场餐刀去呵，（唱）枉将他气杀也么哥，枉将他气杀也么哥！告哥哥，临危好与人行方便。（卜儿哭上科，云）天那，兀的不是我媳妇儿！（刽子云）婆子靠后！（正旦云）既是俺婆婆来了，叫他来，待我嘱付他几句话咱。（刽子云）那婆子，近前来，你媳妇要嘱付你话哩。（卜儿云）孩儿，痛杀我也！（正旦云）婆婆，那张驴儿把毒药放在羊肚儿汤里，实指望药死了你，要霸占我为妻。不想婆婆让与他老子吃，倒把他老子药死了。我怕连累婆婆，屈招了药死公公，今日赴法场典刑。婆婆，此后遇着冬时年节，月一十五，有瀽不了的浆水饭，瀽半碗儿与我吃；烧不了的纸钱，与窦娥烧一陌儿。则是看你死的孩儿面上！（唱）</p>
							<p>【快活三】念窦娥葫芦提当罪愆，念窦娥身首不完全，念窦娥从前已往干家缘。婆婆也，你只看窦娥少爷无娘面。</p>
							<p>【鲍老儿】念窦娥伏侍婆婆这几年，遇时节将碗凉浆奠；你去那受刑法尸骸上烈些纸钱，只当把你亡化的孩儿荐。（卜儿哭科，云）孩儿放心，这个老身都记得。天那，兀的不痛杀我也！（正旦唱）婆婆也，再也不要啼啼哭哭，烦烦恼恼，怨气冲天。这都是我做窦娥的没时没运，不明不暗，负屈衔冤。（刽子做喝科，云）兀那婆子靠后，时辰到了也。（正旦跪科）（刽子开枷科）（正旦云）窦娥告监斩大人，有一事肯依窦娥，便死而无怨。（监斩官云）你有甚么事？你说。（正旦云）要一领净席，等我窦娥站立；又要丈二白练，挂在旗枪上：若是我窦娥委实冤枉，刀过处头落，一腔热血休半点儿沾在地下，都飞在白练上者。（监斩官云）这个就依你，打甚么不紧。（刽子做取席站科，又取白练挂旗上科）（正旦唱）</p>
							<p>【耍孩儿】不是我窦娥罚下这等无头愿，委实的冤情不浅；若没些儿灵圣与世人传，也不见得湛湛青天。我不要半星热血红尘洒，都只在八尺旗枪素练悬。等他四下里皆瞧见，这就是咱苌弘化碧，望帝啼鹃。</p>
							<p>（刽子云）你还有甚的说话？此时不对监斩大人说，几时说那？（正旦再跪科，云）大人，如今是三伏天道，若窦娥委实冤枉，身死之后，天降三尺瑞雪，遮掩了窦娥尸首。（监斩官云）这等三伏天道，你便有冲天的怨气，也召不得一片雪来，可不胡说！（正旦唱）</p>
							<p>【二煞】你道是暑气暄，不是那下雪天；岂不闻飞霜六月因邹衍？若果有一腔怨气喷如火，定要感的六出冰花滚似绵，免着我尸骸现；要什么素车白马，断送出古陌荒阡！</p>
							<p>（正里再跪科，云）大人，我窦娥死的委实冤枉，从今以后，着这楚州亢旱三年！（监斩官云）打嘴！那有这等说话！（正旦唱）</p>
							<p>【一煞】你道是天公不可期，人心不可怜，不知皇天也肯从人愿。做甚么三年不见甘霖降？也只为东海曾经孝妇冤，如今轮到你山阳县。这都是官吏每无心正法，使百姓有口难言！</p>
							<p>（刽子做磨旗科，云）怎么这一会儿天色阴了也？（内做风科，刽子云）好冷风也！（正旦唱）</p>
							<p>【煞尾】浮云为我阴，悲风为我旋，三桩儿誓愿明题遍。（做哭科，云）婆婆也，直等待雪飞六月，亢旱三年呵，（唱）那其间才把你个屈死的冤魂这窦娥显！</p>
							<p>（刽子做开刀，正旦倒科）（监斩官惊云）呀，真个下雪了，有这等异事！（刽子云）我也道平日杀人，满地都是鲜血，这个窦娥的血都飞在那丈二白练上，并无半点落地，委实奇怪。（监斩官云）这死罪必有冤枉。早两桩儿应验了，不知亢旱三年的说话，准也不准？且看后来如何。左右，也不必等待雪晴，便与我抬他尸首，还了那蔡婆婆去罢。（众应科，抬尸下）</p>
						</div>
					</div>
					<audio src="https://www.gushiwen.cn/music/doue.mp3" controls loop>
					</audio>
					<div id="zhengwen2a6f10fb5dec">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">谏逐客书</h1>
						<p class="source">
							<a href="/authorv_c3783dd37722.aspx">
								<div style="text-align: center;">李斯</a>
							<a href="">〔先秦〕</a>
						</p>
						</div>
						<div class="contson" id="contson2a6f10fb5dec">
							<p id="c">
							</p>
							<p>　　臣闻吏议逐客，窃以为过矣。昔缪公求士，西取由余于戎，东得百里奚于宛，迎蹇叔于宋，来丕豹、公孙支于晋。此五子者，不产于秦，而缪公用之，并国二十，遂霸西戎。孝公用商鞅之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之从，使之西面事秦，功施到今。昭王得范雎，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实，而秦无强大之名也。</p>
							<p>　　今陛下致昆山之玉，有随、和之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧不饰朝廷，犀象之器不为玩好，郑、卫之女不充后宫，而骏良駃騠不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪、傅玑之珥、阿缟之衣、锦绣之饰不进于前，而随俗雅化佳冶窈窕赵女不立于侧也。夫击瓮叩缶，弹筝搏髀，而歌呼呜呜快耳者，真秦之声也；《郑》《卫》《桑间》《昭》《虞》《武》《象》者，异国之乐也。今弃击瓮叩缶而就《郑》《卫》，退弹筝而取《昭》《虞》，若是者何也？快意当前，适观而已矣。今取人则不然，不问可否，不论曲直，非秦者去，为客者逐。然则是所重者在乎色、乐、珠玉，而所轻者在乎人民也。此非所以跨海内、制诸侯之术也。</p>
							<p>　　臣闻地广者粟多，国大者人众，兵强则士勇。是以太山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入秦，此所谓“藉寇兵而赍盗粮”者也。(太山 一作：泰山)</p>
							<p>　　夫物不产于秦，可宝者多；士不产于秦，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。</p>
						</div>
					</div>
					<audio src="https://ziyuan.guwendao.net/song/make/2a6f10fb5dec.mp3" controls loop>
					</audio>
					<div id="zhengwen7de576f0313f">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">与妻书</h1>
						<p class="source">
							<a href="/shiwens/default.aspx?astr=%e6%9e%97%e8%a7%89%e6%b0%91">
								<div style="text-align: center;">林觉民</a>
							<a href="">〔清代〕</a>
						</p>
						</div>
						<div class="contson" id="contson7de576f0313f">
							<p id="d">
							</p>
							<p>　　意映卿卿如晤，吾今以此书与汝永别矣！吾作此书时，尚是世中一人；汝看此书时，吾已成为阴间一鬼。吾作此书，泪珠和笔墨齐下，不能竟书而欲搁笔，又恐汝不察吾衷，谓吾忍舍汝而死，谓吾不知汝之不欲吾死也，故遂忍悲为汝言之。</p>
							<p>　　吾至爱汝，即此爱汝一念，使吾勇于就死也。吾自遇汝以来，常愿天下有情人都成眷属；然遍地腥云，满街狼犬，称心快意，几家能彀？司马青衫，吾不能学太上之忘情也。语云：仁者 “老吾老，以及人之老；幼吾幼，以及人之幼”。吾充吾爱汝之心，助天下人爱其所爱，所以敢先汝而死，不顾汝也。汝体吾此心，于啼泣之余，亦以天下人为念，当亦乐牺牲吾身与 汝身之福利，为天下人谋永福也。汝其勿悲！</p>
							<p>　　汝忆否？四五年前某夕，吾尝语曰：“与使吾先死也，无宁汝先吾而死。”汝初闻言而怒，后经吾婉解，虽不谓吾言为是，而亦无词相答。吾之意盖谓以汝之弱，必不能禁失吾之悲，吾先死，留苦与汝，吾心不忍，故宁请汝先死，吾担悲也。嗟夫！谁知吾卒先汝而死乎？</p>
							<p>　　吾真真不能忘汝也！回忆后街之屋，入门穿廊，过前后厅，又三四折，有小厅，厅旁一室，为吾与汝双栖之所。初婚三四个月，适冬之望日前后，窗外疏梅筛月影，依稀掩映；吾与汝并肩携手，低低切切，何事不语？何情不诉？及今思之，空余泪痕。又回忆六七年前，吾之逃家复归也，汝泣告我：“望今后有远行，必以告妾，妾愿随君行。”吾亦既许汝矣。前十余日回家，即欲乘便以此行之事语汝，及与汝相对，又不能启口，且以汝之有身也，更恐不胜悲，故惟日日呼酒买醉。嗟夫！当时余心之悲，盖不能以寸管形容之。</p>
							<p>　　吾诚愿与汝相守以死，第以今日事势观之，天灾可以死，盗贼可以死，瓜分之日可以死，奸官污吏虐民可以死，吾辈处今日之中国，国中无地无时不可以死。到那时使吾眼睁睁看汝死，或使汝眼睁睁看吾死，吾能之乎？抑汝能之乎？即可不死，而离散不相见，徒使两地眼成穿而骨化石，试问古来几曾见破镜能重圆？则较死为苦也，将奈之何？今日吾与汝幸双健。天下人不当死而死与不愿离而离者，不可数计，钟情如我辈者，能忍之乎？此吾所以敢率性就死不顾汝也。吾今死无余憾，国事成不成自有同志者在。依新已五岁，转眼成人，汝其善抚之，使之肖我。汝腹中之物，吾疑其女也，女必像汝，吾心甚慰。或又是男，则亦教其以父志为志，则吾死后尚有二意洞在也。幸甚，幸甚！吾家后日当甚贫，贫无所苦，清静过日而已。</p>
							<p>　　吾今与汝无言矣。吾居九泉之下遥闻汝哭声，当哭相和也。吾平日不信有鬼，今则又望其真有。今是人又言心电感应有道，吾亦望其言是实，则吾之死，吾灵尚依依旁汝也，汝不必以无侣悲。</p>
							<p>　　吾平生未尝以吾所志语汝，是吾不是处；然语之，又恐汝日日为吾担忧。吾牺牲百死而不辞，而使汝担忧，的的非吾所忍。吾爱汝至，所以为汝谋者惟恐未尽。汝幸而偶我，又何不幸而生今日之中国！吾幸而得汝，又何不幸而生今日之中国！卒不忍独善其身。嗟夫！巾短情长，所未尽者，尚有万千，汝可以模拟得之。吾今不能见汝矣！汝不能舍吾，其时时于梦中得我乎？一恸。辛未三月廿六夜四鼓，意洞手书。</p>
							<p>　　家中诸母皆通文，有不解处，望请其指教，当尽吾意为幸。</p>
						</div>
					</div>
					<audio src="https://ziyuan.guwendao.net/song/qionghua/7de576f0313f.mp3" controls loop>
					</audio>
					<div id="zhengwen95f1b5461664">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">促织</h1>
						<p class="source">
							<a href="/authorv_ebab180c2bf9.aspx">
								<div style="text-align: center;">蒲松龄</a>
							<a href="">〔清代〕</a>
						</p>
						</div>
						<div class="contson" id="contson95f1b5461664">
							<p id="e">
							</p>
							<p>　　宣德间，宫中尚促织之戏，岁征民间。此物故非西产；有华阴令欲媚上官，以一头进，试使斗而才，因责常供。令以责之里正。市中游侠儿得佳者笼养之，昂其直，居为奇货。里胥猾黠，假此科敛丁口，每责一头，辄倾数家之产。</p>
							<p>　　邑有成名者，操童子业，久不售。为人迂讷，遂为猾胥报充里正役，百计营谋不能脱。不终岁，薄产累尽。会征促织，成不敢敛户口，而又无所赔偿，忧闷欲死。妻曰：“死何裨益？不如自行搜觅，冀有万一之得。”成然之。早出暮归，提竹筒铜丝笼，于败堵丛草处，探石发穴，靡计不施，迄无济。即捕得三两头，又劣弱不中于款。宰严限追比，旬余，杖至百，两股间脓血流离，并虫亦不能行捉矣。转侧床头，惟思自尽。</p>
							<p>　　时村中来一驼背巫，能以神卜。成妻具资诣问。见红女白婆，填塞门户。入其舍，则密室垂帘，帘外设香几。问者爇香于鼎，再拜。巫从旁望空代祝，唇吻翕辟，不知何词。各各竦立以听。少间，帘内掷一纸出，即道人意中事，无毫发爽。成妻纳钱案上，焚拜如前人。食顷，帘动，片纸抛落。拾视之，非字而画：中绘殿阁，类兰若。后小山下，怪石乱卧，针针丛棘，青麻头伏焉。旁一蟆，若将跳舞。展玩不可晓。然睹促织，隐中胸怀。折藏之，归以示成。</p>
							<p>　　成反复自念，得无教我猎虫所耶？细瞻景状，与村东大佛阁真逼似。乃强起扶杖，执图诣寺后，有古陵蔚起。循陵而走，见蹲石鳞鳞，俨然类画。遂于蒿莱中侧听徐行，似寻针芥。而心目耳力俱穷，绝无踪响。冥搜未已，一癞头蟆猝然跃去。成益愕，急逐趁之，蟆入草间。蹑迹披求，见有虫伏棘根。遽扑之，入石穴中。掭以尖草，不出；以筒水灌之，始出，状极俊健。逐而得之。审视，巨身修尾，青项金翅。大喜，笼归，举家庆贺，虽连城拱璧不啻也。上于盆而养之，蟹白栗黄，备极护爱，留待限期，以塞官责。</p>
							<p>　　成有子九岁，窥父不在，窃发盆。虫跃掷径出，迅不可捉。及扑入手，已股落腹裂，斯须就毙。儿惧，啼告母。母闻之，面色灰死，大骂曰：“业根，死期至矣！而翁归，自与汝复算耳！”儿涕而出。</p>
							<p>　　未几，成归，闻妻言，如被冰雪。怒索儿，儿渺然不知所往。既得其尸于井，因而化怒为悲，抢呼欲绝。夫妻向隅，茅舍无烟，相对默然，不复聊赖。日将暮，取儿藁葬。近抚之，气息惙然。喜置榻上，半夜复苏。夫妻心稍慰，但儿神气痴木，奄奄思睡。成蟋蟀笼虚，顾之则气断声吞，亦不敢复究儿。自昏达曙，目不交睫。东曦既驾，僵卧长愁。忽闻门外虫鸣，惊起觇视，虫宛然尚在。喜而捕之，一鸣辄跃去，行且速。覆之以掌，虚若无物；手裁举，则又超忽而跃。急趋之，折过墙隅，迷其所在。徘徊四顾，见虫伏壁上。审谛之，短小，黑赤色，顿非前物。成以其小，劣之。惟彷徨瞻顾，寻所逐者。壁上小虫忽跃落襟袖间，视之，形若土狗，梅花翅，方首，长胫，意似良。喜而收之。将献公堂，惴惴恐不当意，思试之斗以觇之。</p>
							<p>　　村中少年好事者驯养一虫，自名“蟹壳青”，日与子弟角，无不胜。欲居之以为利，而高其直，亦无售者。径造庐访成，视成所蓄，掩口胡卢而笑。因出己虫，纳比笼中。成视之，庞然修伟，自增惭怍，不敢与较。少年固强之。顾念蓄劣物终无所用，不如拼博一笑，因合纳斗盆。小虫伏不动，蠢若木鸡。少年又大笑。试以猪鬣毛撩拨虫须，仍不动。少年又笑。屡撩之，虫暴怒，直奔，遂相腾击，振奋作声。俄见小虫跃起，张尾伸须，直龁敌领。少年大骇，急解令休止。虫翘然矜鸣，似报主知。成大喜。方共瞻玩，一鸡瞥来，径进以啄。成骇立愕呼，幸啄不中，虫跃去尺有咫。鸡健进，逐逼之，虫已在爪下矣。成仓猝莫知所救，顿足失色。旋见鸡伸颈摆扑，临视，则虫集冠上，力叮不释。成益惊喜，掇置笼中。</p>
							<p>　　翼日进宰，宰见其小，怒诃成。成述其异，宰不信。试与他虫斗，虫尽靡。又试之鸡，果如成言。乃赏成，献诸抚军。抚军大悦，以金笼进上，细疏其能。既入宫中，举天下所贡蝴蝶、螳螂、油利挞、青丝额一切异状遍试之，无出其右者。每闻琴瑟之声，则应节而舞。益奇之。上大嘉悦，诏赐抚臣名马衣缎。抚军不忘所自，无何，宰以卓异闻，宰悦，免成役。又嘱学使俾入邑庠。后岁余，成子精神复旧，自言身化促织，轻捷善斗，今始苏耳。抚军亦厚赉成。不数岁，田百顷，楼阁万椽，牛羊蹄躈各千计；一出门，裘马过世家焉。</p>
							<p>　　异史氏曰：“天子偶用一物，未必不过此已忘；而奉行者即为定例。加以官贪吏虐，民日贴妇卖儿，更无休止。故天子一跬步，皆关民命，不可忽也。独是成氏子以蠹贫，以促织富，裘马扬扬。当其为里正、受扑责时，岂意其至此哉？天将以酬长厚者，遂使抚臣、令尹，并受促织恩荫。闻之：一人飞升，仙及鸡犬。信夫！”</p>
						</div>
					</div>
					<audio src="https://ziyuan.guwendao.net/song/qionghua/95f1b5461664.mp3" controls loop>
					</audio>
					<div id="zhengwen3827a21544f0">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">谏太宗十思疏</h1>
						<p class="source">
							<a href="/authorv_bdc4daadcc86.aspx">
								<div style="text-align: center;">魏征</a>
							<a href="">〔唐代〕</a>
						</p>
						</div>
						<div class="contson" id="contson3827a21544f0">
							<p id="f">
							</p>
							<p>　　臣闻求木之长者，必固其根本；欲流之远者，必浚其泉源；思国之安者，必积其德义。源不深而望流之远，根不固而求木之长，德不厚而思国之理，臣虽下愚，知其不可，而况于明哲乎！人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，情不胜其欲，斯亦伐根以求木茂，塞源而欲流长也。(思国之理 一作：思国之治；塞源而欲流长也 一作：塞源而欲流长者也)</p>
							<p>　　凡百元首，承天景命，莫不殷忧而道著，功成而德衰。有善始者实繁，能克终者盖寡。岂取之易而守之难乎？昔取之而有余，今守之而不足，何也？夫在殷忧，必竭诚以待下；既得志，则纵情以傲物。竭诚则胡越为一体，傲物则骨肉为行路。虽董之以严刑，振之以威怒，终苟免而不怀仁，貌恭而不心服。怨不在大，可畏惟人；载舟覆舟，所宜深慎；奔车朽索，其可忽乎！(凡百 一作：凡昔；胡越 一作：吴越)</p>
							<p>　　君人者，诚能见可欲则思知足以自戒，将有作则思知止以安人，念高危则思谦冲而自牧，惧满溢则思江海下百川，乐盘游则思三驱以为度，忧懈怠则思慎始而敬终，虑壅蔽则思虚心以纳下，想谗邪则思正身以黜恶，恩所加则思无因喜以谬赏，罚所及则思无因怒而滥刑。总此十思，弘兹九德，简能而任之，择善而从之，则智者尽其谋，勇者竭其力，仁者播其惠，信者效其忠。文武争驰，在君无事，可以尽豫游之乐，可以养松乔之寿，鸣琴垂拱，不言而化。何必劳神苦思，代下司职，役聪明之耳目，亏无为之大道哉！(想谗邪 一作：惧谗邪；弘兹 一作：宏兹；在君 一作：君臣)</p>
						</div>
					</div>
					<audio src="https://ziyuan.guwendao.net/song/make/3827a21544f0.mp3" controls loop>
					</audio>
					<div id="zhengwenb09aa5c9b747">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">答司马谏议书</h1>
						<p class="source">
							<a href="/authorv_6485481407d1.aspx">
								<div style="text-align: center;">王安石</a>
							<a href="">〔宋代〕</a>
						</p>
						</div>
						<div class="contson" id="contsonb09aa5c9b747">
							<p id="g">
							</p>
							<p>　　某启：昨日蒙教，窃以为与君实游处相好之日久，而议事每不合，所操之术多异故也。虽欲强聒，终必不蒙见察，故略上报，不复一一自辨。重念蒙君实视遇厚，于反覆不宜卤莽，故今具道所以，冀君实或见恕也。</p>
							<p>　　盖儒者所争，尤在于名实，名实已明，而天下之理得矣。今君实所以见教者，以为侵官、生事、征利、拒谏，以致天下怨谤也。某则以谓受命于人主，议法度而修之于朝廷，以授之于有司，不为侵官；举先王之政，以兴利除弊，不为生事；为天下理财，不为征利；辟邪说，难壬人，不为拒谏。至于怨诽之多，则固前知其如此也。</p>
							<p>　　人习于苟且非一日，士大夫多以不恤国事、同俗自媚于众为善，上乃欲变此，而某不量敌之众寡，欲出力助上以抗之，则众何为而不汹汹然？盘庚之迁，胥怨者民也，非特朝廷士大夫而已；盘庚不为怨者故改其度，度义而后动，是而不见可悔故也。如君实责我以在位久，未能助上大有为，以膏泽斯民，则某知罪矣；如曰今日当一切不事事，守前所为而已，则非某之所敢知。</p>
							<p>　　无由会晤，不任区区向往之至！</p>
						</div>
					</div>
					<audio src="https://ziyuan.guwendao.net/song/make/b09aa5c9b747.mp3" controls loop>
					</audio>
					<div id="zhengwen0456af8aceec">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">阿房宫赋</h1>
						<p class="source">
							<a href="/authorv_727e9dff8850.aspx">
								<div style="text-align: center;">杜牧</a>
							<a href="">〔唐代〕</a>
						</p>
						</div>
						<div class="contson" id="contson0456af8aceec">
							<p id="h">
							</p>
							<p>　　六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。(不知其 一作：不知乎；西东 一作：东西)</p>
							<p>　　妃嫔媵嫱，王子皇孙，辞楼下殿，辇来于秦。朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者三十六年。燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。(有不见者 一作：有不得见者)</p>
							<p>　　嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！</p>
							<p>　　呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。</p>
						</div>
					</div>
					<audio src="https://ziyuan.guwendao.net/song/chenlang/0456af8aceec.mp3" controls loop>
					</audio>
					<div id="zhengwen077582755824">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">六国论</h1>
						<p class="source">
							<a href="/authorv_74553f397a03.aspx">
								<div style="text-align: center;">苏洵</a>
							<a href="">〔宋代〕</a>
						</p>
						</div>
						<div class="contson" id="contson077582755824">
							<p id="get">
							</p>
							<p>　　六国破灭，非兵不利，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧。盖失强援，不能独完。故曰：弊在赂秦也。</p>
							<p>　　秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。</p>
							<p>　　齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。</p>
							<p>　　呜呼！以赂秦之地封天下之谋臣，以事秦之心礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！</p>
							<p>　　夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。</p>
						</div>
					</div>
					<audio src="https://ziyuan.guwendao.net/song/qionghua/077582755824.mp3" controls loop>
					</audio>
					<div id="zhengwence802de625e5">
						<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">滕王阁序</h1>
						<div style="text-align:center;">
							<p class="source">
								<a id="name" onclick="toggleBio()">王勃</a>
								<a href="">〔唐代〕</a>
							</p>
						</div>
						<h6 id="bio" style="display:none;">王勃（650年—677年，一作650年—676年[1]:115），字子安，绛州龙门（今山西河津市）人[2]:2，初唐诗人、文学家。王勃出身贵族世家，自少聪慧，十七岁时获沛王李贤征为侍读，平步青云，后因撰写《檄英王鸡》触怒唐高宗，被斥逐出王府。王勃流寓蜀地三年后，回京参加官员诠选，声名大噪，结果出任虢州参军，在职期间因杀人而获罪免官，其父王福畤亦受牵连，被逐交趾。王勃与父亲上路南行，渡海溺死，英年早逝，年仅廿八。王勃善写诗赋与骈文，擅长创作对偶句，扩大乐府体裁，辞赋风格清新脱俗，一反初唐宫廷诗的矫饰浮夸，下开盛唐诗风，代表作有《滕王阁序》、《春思赋》、《采莲赋》、五律《送杜少府之任蜀川》、五绝《山中》等。王勃才华洋溢，享负盛名，与杨炯、卢照邻、骆宾王合称“初唐四杰”。（其他的都要这样一个一个搞太费劲了，懒得搞）”。</h6>
						<script>function toggleBio() {
								var bio = document.getElementById("bio");
								if (bio.style.display == "none") {
									bio.style.display = "block";
								} else {
									bio.style.display = "none";
								}
							}</script>
					</div>
					<div class="contson" id="contsonce802de625e5">
						<p id="ahead">
						</p>
						<p>　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡；青霜 一作：清霜)</p>
						<p>　　时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（天人 一作：仙人；层峦 一作：层台；即冈 一作：列冈；飞阁流丹 一作：飞阁翔丹）</p>
						<p>　　披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(迷津 一作：弥津；云销雨霁，彩彻区明 一作：虹销雨霁，彩彻云衢)</p>
						<p>　　遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)</p>
						<p>　　嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫；以犹欢 一作：而相欢)</p>
						<p>　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
						<p>　　呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。
							<br>　　滕王高阁临江渚，佩玉鸣鸾罢歌舞。
							<br>　　画栋朝飞南浦云，珠帘暮卷西山雨。
							<br>　　闲云潭影日悠悠，物换星移几度秋。
							<br>　　阁中帝子今何在？槛外长江空自流。</p>
					</div>
				</div>
				<audio src="https://ziyuan.guwendao.net/song/jiangweiwei/ce802de625e5.mp3" controls loop>
				</audio>
				<div id="zhengwen205936e31c75">
					<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">枯树赋</h1>
					<p class="source">
						<a href="/authorv_b2062eef6b39.aspx">
							<div style="text-align: center;">庾信</a>
						<a href="">〔南北朝〕</a>
					</p>
					</div>
					<div class="contson" id="contson205936e31c75">
						<p id="suffer">
						</p>
						<p>　　殷仲文风流儒雅，海内知名。世异时移，出为东阳太守。常忽忽不乐，顾庭槐而叹曰：“此树婆娑，生意尽矣！”</p>
						<p>　　至如白鹿贞松，青牛文梓。根柢盘魄，山崖表里。桂何事而销亡，桐何为而半死？昔之三河徙植，九畹移根。开花建始之殿，落实睢阳之园。声含嶰谷，曲抱《云门》。将雏集凤，比翼巢鸳。临风亭而唳鹤，对月峡而吟猿。乃有拳曲拥肿，盘坳反覆。熊彪顾盼，鱼龙起伏。节竖山连，文横水蹙。匠石惊视，公输眩目。雕镌始就，剞劂仍加。平鳞铲甲，落角摧牙。重重碎锦，片片真花。纷披草树，散乱烟霞。</p>
						<p>　　若夫松子、古度、平仲、君迁，森梢百顷，槎枿千年。秦则大夫受职，汉则将军坐焉。莫不苔埋菌压，鸟剥虫穿。或低垂于霜露，或撼顿于风烟。东海有白木之庙，西河有枯桑之社，北陆以杨叶为关，南陵以梅根作冶。小山则丛桂留人，扶风则长松系马。岂独城临细柳之上，塞落桃林之下。</p>
						<p>　　若乃山河阻绝，飘零离别。拔本垂泪，伤根沥血。火入空心，膏流断节。横洞口而敧卧，顿山腰而半折，文斜者百围冰碎，理正者千寻瓦裂。载瘿衔瘤，藏穿抱穴，木魅睒睗，山精妖孽。</p>
						<p>　　况复风云不感，羁旅无归。未能采葛，还成食薇。沉沦穷巷，芜没荆扉，既伤摇落，弥嗟变衰。《淮南子》云：“木叶落，长年悲。”斯之谓矣。乃歌曰：“建章三月火，黄河万里槎。若非金谷满园树，即是河阳一县花。”桓大司马闻而叹曰：“昔年种柳，依依汉南。今看摇落，凄怆江潭。树犹如此，人何以堪！”</p>
					</div>
				</div>
				<audio src="https://ziyuan.guwendao.net/song/yiyesheng/205936e31c75.mp3" controls loop>
				</audio>
				<div id="zhengwen3aed26d1fa99">
					<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">春江花月夜</h1>
					<p class="source">
						<a href="/authorv_787d4a1969b8.aspx">
							<div style="text-align: center;">张若虚</a>
						<a href="">〔唐代〕</a>
					</p>
					</div>
					<p id="from">
					</p>
					<div class="contson" id="contson3aed26d1fa99">
						<div style="text-align: center;">春江潮水连海平，海上明月共潮生。
							<br>滟滟随波千万里，何处春江无月明。
							<br>江流宛转绕芳甸，月照花林皆似霰。
							<br>空里流霜不觉飞，汀上白沙看不见。
							<br>江天一色无纤尘，皎皎空中孤月轮。
							<br>江畔何人初见月？江月何年初照人？
							<br>人生代代无穷已，江月年年望相似。
							<br>不知江月待何人，但见长江送流水。
							<br>白云一片去悠悠，青枫浦上不胜愁。
							<br>谁家今夜扁舟子？何处相思明月楼？
							<br>可怜楼上月裴回，应照离人妆镜台。
							<br>玉户帘中卷不去，捣衣砧上拂还来。
							<br>此时相望不相闻，愿逐月华流照君。
							<br>鸿雁长飞光不度，鱼龙潜跃水成文。
							<br>昨夜闲潭梦落花，可怜春半不还家。
							<br>江水流春去欲尽，江潭落月复西斜。
							<br>斜月沉沉藏海雾，碣石潇湘无限路。
							<br>不知乘月几人归，落月摇情满江树。</div>
					</div>
				</div>
				<p>
				</p>
				<div style="text-align: center;">
					<audio src="https://ziyuan.guwendao.net/song/jiangweiwei/3aed26d1fa99.mp3" controls loop>
					</audio>
					<p>
					</p>
					<p>
					</p>
				</div>
				<div id="zhengwen0581b0ba8bb4">
					<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">琵琶行</h1>
					<div style="text-align: center;">
						<p class="source">
							<a href="/authorv_85097dd0c645.aspx">
								<div style="text-align: center;">白居易</a>
							<a href="">〔唐代〕</a>
						</p>
						</div>
						<div class="contson" id="contson0581b0ba8bb4">
							<p id="reduce">
							</p>
						</div>
						<p>元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。</p>
						<div style="text-align: center;">
							<p>浔阳江头夜送客，枫叶荻花秋瑟瑟。
								<br>主人下马客在船，举酒欲饮无管弦。
								<br>醉不成欢惨将别，别时茫茫江浸月。</p>
							<p>忽闻水上琵琶声，主人忘归客不发。
								<br>寻声暗问弹者谁，琵琶声停欲语迟。
								<br>移船相近邀相见，添酒回灯重开宴。
								<br>千呼万唤始出来，犹抱琵琶半遮面。
								<br>转轴拨弦三两声，未成曲调先有情。
								<br>弦弦掩抑声声思，似诉平生不得志。
								<br>低眉信手续续弹，说尽心中无限事。
								<br>轻拢慢捻抹复挑，初为《霓裳》后《六幺》。
								<br>大弦嘈嘈如急雨，小弦切切如私语。
								<br>嘈嘈切切错杂弹，大珠小珠落玉盘。
								<br>间关莺语花底滑，幽咽泉流冰下难。
								<br>冰泉冷涩弦凝绝，凝绝不通声暂歇。
								<br>别有幽愁暗恨生，此时无声胜有声。
								<br>银瓶乍破水浆迸，铁骑突出刀枪鸣。
								<br>曲终收拨当心画，四弦一声如裂帛。
								<br>东船西舫悄无言，唯见江心秋月白。</p>
							<p>沉吟放拨插弦中，整顿衣裳起敛容。
								<br>自言本是京城女，家在虾蟆陵下住。
								<br>十三学得琵琶成，名属教坊第一部。
								<br>曲罢曾教善才服，妆成每被秋娘妒。
								<br>五陵年少争缠头，一曲红绡不知数。
								<br>钿头银篦击节碎，血色罗裙翻酒污。
								<br>今年欢笑复明年，秋月春风等闲度。
								<br>弟走从军阿姨死，暮去朝来颜色故。
								<br>门前冷落鞍马稀，老大嫁作商人妇。
								<br>商人重利轻别离，前月浮梁买茶去。
								<br>去来江口守空船，绕船月明江水寒。
								<br>夜深忽梦少年事，梦啼妆泪红阑干。</p>
							<p>我闻琵琶已叹息，又闻此语重唧唧。
								<br>同是天涯沦落人，相逢何必曾相识！
								<br>我从去年辞帝京，谪居卧病浔阳城。
								<br>浔阳地僻无音乐，终岁不闻丝竹声。
								<br>住近湓江地低湿，黄芦苦竹绕宅生。
								<br>其间旦暮闻何物？杜鹃啼血猿哀鸣。
								<br>春江花朝秋月夜，往往取酒还独倾。
								<br>岂无山歌与村笛，呕哑嘲哳难为听。
								<br>今夜闻君琵琶语，如听仙乐耳暂明。
								<br>莫辞更坐弹一曲，为君翻作《琵琶行》。</p>
							<p>感我此言良久立，却坐促弦弦转急。
								<br>凄凄不似向前声，满座重闻皆掩泣。
								<br>座中泣下谁最多？江州司马青衫湿。</p>
						</div>
					</div>
				</div>
				<div style="text-align: center;">
					<audio src="https://ziyuan.guwendao.net/song/yiyesheng/0581b0ba8bb4.mp3" controls loop>
					</audio>
					<p>
					</p>
				</div>
				<div id="zhengwen77b08ab3153f">
					<h1 style="font-size:20px; line-height:22px; height:22px; margin-bottom:10px;text-align:center; font-weight:bold;">李凭箜篌引</h1>
					<p class="source">
						<a href="/authorv_74d46d599f15.aspx">
							<div style="text-align: center;">李贺</a>
						<a href="">〔唐代〕</a>
					</p>
					</div>
					<p id="to">
					</p>
					<div class="contson" id="contson77b08ab3153f">
						<div style="text-align: center;">吴丝蜀桐张高秋，空山凝云颓不流。
							<br>江娥啼竹素女愁，李凭中国弹箜篌。
							<br>昆山玉碎凤凰叫，芙蓉泣露香兰笑。
							<br>十二门前融冷光，二十三丝动紫皇。
							<br>女娲炼石补天处，石破天惊逗秋雨。
							<br>梦入神山教神妪，老鱼跳波瘦蛟舞。
							<br>吴质不眠倚桂树，露脚斜飞湿寒兔。</div>
					</div>
				</div>
				<p>
				</p>
				<div style="text-align: center;">
					<audio src="https://ziyuan.guwendao.net/song/chenlang/77b08ab3153f.mp3" controls loop>
					</audio>
					<p>
					</p>
					<p>
					</p>
				</div>
				<style>.back-to-top { position: fixed; right: 20px; bottom: 20px; width: 50px; height: 50px; background: lightblue; border-radius: 50%; text-align: center; line-height: 50px; color: white; font-size: 20px; display: none; }</style>
				<body style="height:2000px;">
					<p>阅读完毕，需要回到顶部？
						<span id="txt">单击右下角蓝色按钮</span>
					</p>
					<p>__________________________________________</P>
					<p>
					</P>
					<p>
					</P>
					<p>__________________________________________</P>
					<p style="color:green">以下为顺序播放模块</p>
					<a href="javascript:;" class="back-to-top">⬆</a>
					<script src="https://code.jquery.com/jquery-3.6.0.min.js">
					</script>
					<script>$(function() {
							$(window).scroll(function() {
								var scrollTop = $(this).scrollTop();
								var windowHeight = $(this).height();
								if (scrollTop >= windowHeight) {
									$(".back-to-top").fadeIn(500);
								} else {
									$(".back-to-top").fadeOut(500);
								}
							});
							$(".back-to-top").click(function() {
								$("html,body").animate({
									scrollTop: 0,
								},
								500);
							});
						});</script>
				</body>
				<audio src="https://ziyuan.guwendao.net/song/make/736e296de7fd.mp3" controls id="audio" autoplay data-num="0">
				</audio>
				<br>
				<input type="button" value="上一首" id="topSings">
				<input type="button" value="下一首" id="downSings">
				<br>
				<select name="" id="select" multiple>
					<option value="0" selected>子路、曾皙、冉有、公西华侍坐</option>
					<option value="1">齐桓晋文之事</option>
					<option value="2">庖丁解牛(庄周)</option>
					<option value="3">烛之武退秦师(左丘明)</option>
					<option value="4">鸿门宴(司马迁)</option>
					<option value="5">谏逐客书(李斯)</option>
					<option value="6">与妻书(林觉民)</option>
					<option value="7">促织(蒲松龄)</option>
					<option value="8">谏太宗十思疏(魏征)</option>
					<option value="9">答司马谏议书(王安石)</option>
					<option value="10">阿房宫赋(杜牧)</option>
					<option value="11">六国论(苏洵)</option>
					<option value="12">滕王阁序(王勃)</option>
					<option value="13">枯树赋(庾信)</option>
					<option value="14">春江花月夜(张若虚)</option>
					<option value="15">琵琶行(白居易)</option>
					<option value="16">李凭箜篌引(李贺)</option>
				</select>
				<script>let text = document.getElementById("text");
					let audio = document.getElementById("audio");
					let select = document.getElementById("select");
					let topSings = document.getElementById("topSings");
					let downSings = document.getElementById("downSings");
					let options = document.querySelectorAll("#select>option");
					console.log(options);
					let sings = [{
						src: "https://ziyuan.guwendao.net/song/make/736e296de7fd.mp3"
					},
					{
						src: "https://ziyuan.guwendao.net/song/make/4a849bab9912.mp3"
					},
					{
						src: "https://ziyuan.guwendao.net/song/make/8def13da8f71.mp3"
					},
					{
						src: "https://ziyuan.guwendao.net/song/make/5472fd05f090.mp3"
					},
					{
						src: "https://ziyuan.guwendao.net/song/qionghua/7cec0d1b3a86.mp3"
					},
					{
						src: "https://ziyuan.guwendao.net/song/make/2a6f10fb5dec.mp3"
					},
					{
						src: "https://ziyuan.guwendao.net/song/qionghua/7de576f0313f.mp3"
					},
					{
						src: "https://ziyuan.guwendao.net/song/qionghua/95f1b5461664.mp3"
					},
					{
						src: "https://ziyuan.guwendao.net/song/make/3827a21544f0.mp3"
					},
					{
						src: "https://ziyuan.guwendao.net/song/make/b09aa5c9b747.mp3"
					},
					{
						src: "https://ziyuan.guwendao.net/song/chenlang/0456af8aceec.mp3"
					},
					{
						src: "https://ziyuan.guwendao.net/song/qionghua/077582755824.mp3"
					},
					{
						src: "https://ziyuan.guwendao.net/song/jiangweiwei/ce802de625e5.mp3"
					},
					{
						src: "https://ziyuan.guwendao.net/song/yiyesheng/205936e31c75.mp3"
					},
					{
						src: "https://ziyuan.guwendao.net/song/jiangweiwei/3aed26d1fa99.mp3"
					},
					{
						src: "https://ziyuan.guwendao.net/song/yiyesheng/0581b0ba8bb4.mp3"
					},
					{
						src: "https://ziyuan.guwendao.net/song/chenlang/77b08ab3153f.mp3"
					}];
					function srlected() {
						for (let j = 0; j < options.length; j++) {
							if (audio.dataset.num == options[j].value) {
								options[j].selected = true;
								text.innerHTML = options[j].innerText;
							} else {
								options[j].selected = false;
							}
						}
					}
					audio.onended = function() {
						for (let i = 0; i < sings.length; i++) {
							if (audio.dataset.num == i && i != sings.length - 1) {
								audio.src = sings[i + 1].src;
								audio.dataset.num = i + 1;
								srlected();
								break;
							} else if (audio.dataset.num == sings.length - 1) {
								audio.src = sings[i].src;
								audio.dataset.num = i;
								srlected();
								break;
							}
						}
					}
					topSings.onclick = function() {
						for (let i = 0; i < sings.length; i++) {
							if (audio.dataset.num == 0) {
								audio.src = sings[sings.length - 1].src;
								audio.dataset.num = sings.length - 1;
								srlected();
								break;
							} else if (parseInt(audio.dataset.num) == i && i != 0) {
								audio.src = sings[i - 1].src;
								audio.dataset.num = i - 1;
								srlected();
								break;
							}
						}
					}
					downSings.onclick = function() {
						for (let i = 0; i < sings.length; i++) {
							if (parseInt(audio.dataset.num) == i) {
								audio.src = sings[i + 1].src;
								audio.dataset.num = i + 1;
								srlected();
								break;
							} else if (audio.dataset.num == sings.length - 1) {
								audio.src = sings[i].src;
								audio.dataset.num = i;
								srlected();
								break;
							}
						}
					}
					select.onchange = function() {
						for (let i = 0; i < sings.length; i++) {
							if (this.value == i) {
								audio.src = sings[i].src;
								audio.dataset.num = this.value;
							}
						}
					}</script>
			</body>

</html>